Start, Stop, Continue, More of, Less of Wheel -menetelmä auttaa tunnistamaan nopeasti, mitä uusia käytäntöjä kannattaa aloittaa, lopettaa, jatkaa tai tehdä vähemmän tai enemmän. Nämä kategoriat merkataan ympyrään viiteen eri osaan. Retrospektiivin pitäjä kerää avoimia kommentteja ja yhdessä keskustellaan mitä kategorioihin laitetaan.

Glad, Sad, Mad -menetelmässä käytetään myös kategorioita. Ne keskittyvät sprintin aikana huomattuihin ongelmiin, muutoksiin ja havaintoihin, joita sitten kategorisoidaan sen mukaan ovatko ne hyviä, huonoja vai laajemmin turhautumista aiheuttavia. Prosessissa jokainen ensin kirjoittaa itsenäisesti omia havaintoja. Tämän jälkeen havainnot esitellään tiimin kesken ja jaetaan kategorioihin. Samankaltaiset havainnot kerätään lähekkäin. Tiimi sitten äänestää missä järjestyksessä ryhmiteltyjä aiheita käydään läpi. Aiheita käydään läpi kunnes kaikki on käyty läpi tai aika loppuu.
